---
layout: post
title: Alaska trip
comments: true
tags: [alaska, vacation]
---

*TL;DR: Alaska trip log by my mom in Hindi*

## 1st August

    अलास्का जाने का प्रोग्राम बना तो बच्चों के साथ हम लोग भी काफ़ी उत्साहित थे क्यों कि अलास्का जाना एक सपने का सच हो जाना जैसा ही था. अलास्का USA का वो राज्य है जहाँ का नैसर्गिक सौंदर्य अभी भी बहुत सुरक्षित है विकास करने के साथ वहाँ के लोग प्रकृति ,अपनी संस्कृति , वनसंपदा एवं जंगली जानवरों की सुरक्षा के लिए भी प्रतिबद्ध हैं.

    1st की रात में उदयन के साथ हम लोग Alaska Airlines की 3 घंटे की यात्रा कर के Alaska पहुँच गये।! हमारी flight Anchorage city की थी जो कि अलास्का का सबसे बड़ा शहर है साथ ही सभी दर्शनीय स्थानों से well connected भी है।   

    हमे वसीला में रुकना था Anchorage airport से Wasila की एक घंटे की drive थी। उदयन ने कार rent कर ली थी उसी से wasila गये थे। जिस Air BNB में रुके थे वो बहुत सुंदर था सामने ही नदी बह रही थी …सभी सुविधाएँ थी सब लोग थके थे लगभग सुबह के ४ बज रहे थे समय भी एक घंटे देर का था सब सोये तो १०-११ बजे उठे।!


## 2nd August 

![day1](/assets/images/alaska/alaska_day1.jpg)

    आराम से brunch कर के घूमने निकले घर से लगभग डेढ़ घंटे की drive पर Hatcher’s pass था नदी झील पहाड़ सभी मिल कर बहुत मनोरम दृश्य था हम लोग लगभग एक मील की चढ़ाई कर के viewpoint तक जा कर रुक गये थे|  उदयन काफ़ी आगे लगभग दो मील की चढ़ाई कर के ग्लैशियर तक गया था! फिर वहीं एक restaurant में खाया पिया  - sandwiches,  चाय, कॉफी और बच्चों के लिये Hot chocolate।
    शाम को वापस आ कर कुछ देर नदी के पास घूम कर सब लोग जल्दी ही सो गये थे!



## 3rd  August 

![day3](/assets/images/alaska/alaska_day2.jpg)

    Wasila से लगभग 80 मील की दूरी पर Wild Animal conservation center जा रहे थे।  आराम से खा पी कर 11 बजे घर से निकले होंगे, रास्ता वही था Anchorage से होते हुए समुद्र के किनारे पहाड़ों का विस्तार। सृष्टि का विस्मयकारी दृश्य जिसकी शायद कभी कल्पना भी नहीं की होगी। दूर दूर तक फैले हुए पहाड़ और साथ में चलता विशाल समुद्र हमे बहुत ही आकर्षित कर रहा था। पर्वतों की ऐसी शृंखलाएँ जैसी शायद पहले कभी नहीं देखी होंगी एक के बाद एक बर्फ से अच्छादित गगनचुंबी चोटियों का सिलसिला बहुत दूर तक चल रहा था।

    Conservation center में हिरण, रेंडियर, भालू, bison, Moose, और सेही आदि जंगली जानवर थे। सभी को देखना बच्चों को विशेषकर बहुत अच्छा लगा। लगभग दो घंटे वहाँ घूमने के बाद वही रेस्टोरेंट में चाय, काफ़ी, पिज़ा, किनुआ, springrolls आदि खाये। वापस आते समय bird creek park में रुके जहां नदी में Salmon मछलियाँ समुद्र से नदियों से होते हुए नदी के बहाव के विपरीत अपने जन्म स्थान पर हज़ारों मील वापस अंडे देने जाती हैं और रास्ते में लोग उनको पकड़ने के लिए नदी में काँटा डाल कर खड़े रहते हैं। काफ़ी लोगों को सफलता भी मिलती है यही मछलियाँ भालुओं का भी शिकार बनती हैं जो उनका नदी किनारे इंतज़ार कर रहे होते हैं। हमारे लिए नया अनुभव था। वापस के रास्ते में raspberry भी झाड़ियों से तोड़ कर खायीं।


## 4th August

![day3](/assets/images/alaska/alaska_day3.jpg)

    आज का दिन बहुत ज़्यादा समय हम लोग बाहर रहने वाले थे मौसम का पता नहीं था कैसा रहेगा अच्छा होने पर ही वो सब कुछ देख पाने की संभावना थी जिसके लिए हम लोग लगभग 3-3।30घंटे की लंबी कार ड्राइव करकेSeward जा रहे थे …..Seward एक ऐसी जगह है जहाँ शहरों की भागदौड़ भरी ज़िंदगी से अलग परिवार के साथ बहुत तरह के पक्षी  ,जलचर ,जंगली जानवर ,समुद्र और उस से घिरे पहाड़  तथा ग्लेशियर सभी कुछ एक ही स्थान पर देखे जा सकते थे।  7.30बजे सभी लोग तैयार हो कर निकल गये थे जैसे जैसे आगे बढ़ रहे थे रास्ता बहुत ही दर्शनीय होता जा रहा था झील नदी समुद्र सभी कुछ पास पास ही देखने को मिल रहे थे साथ ही ऊँची ऊँची पर्वतशृंखलाएँ कही घने जंगलों तो कही बर्फ से आच्छादित …

    रास्ते में पहाड़ों के बीच विशाल झील का दृश्य  कथा कहानियों जैसा …पानी इतना स्वच्छ था कि पहाड़ों पर बादलों का प्रतिबिंब जब पानी में पड़ रहा था वो ऐसा लग रहा था जैसे बादल भी पानी में तैर रहे हों ऐसे दृश्य पहले कभी नहीं देखे अलास्का इतना बड़ा राज्य है जहाँ ज़मीन बहुत ज़्यादा एक साथ दिखती है जो शायद यहाँ की भौगोलिक स्थिति के कारण है! आसमान इतना विशाल दिखता है जैसा पहले शायद कभी अमेरिका में ही देखा होगा भारत में इतना बड़ा आसमान कभी नहीं दिखता।

    हम लोग जितना आगे बढ़ रहे थे रास्ता उतना ही आकर्षक और रमणीय हो रहा थे जैसे पहले कभी नहीं देखा था ……। बाद में ये जान पाये की यह रास्ता अमेरिका के 10सबसे सुंदर रास्तों में से एक है।!

    दिन बढ़ रहा था और साथ ही बढ़ रही थी धूप जिसे देख कर हम सभी आशान्वित थे कि आगे भी ऐसा ही मौसम रहेगा और हमारा आज का दिन सार्थक होगा 
    उदयन की कार अपनी निर्धारित गति सीमा पर चलती ही जा रही थीऔर हम लोग मनोरम दृश्यों का आनन्द ले रहे थे आस पास बर्फीले पहाड़ और तेज धूप के साथ बदलों का नीचे हमारे पास आना जैसे कभी कोई सोच भी नहीं सकता  ….. प्प्राकृतिक दृश्य इतने रमणीय जिनका शब्दों में विवरण कर पाना मुश्किल लग रहा था ये रास्ता है जब हम लोग cruise लेने जा रहे है जैसे जैसे आगे बढ़ रहे थे प्रशांत महासागर दिखने लगा था और साथ में दिख रहीं थी विशाल पर्वतशृंखलाएँ।!!हम लोग सांस रोक कर आगे के दृश्यों के बारे में सोच रहे थे आख़िर हम लोग Seward पहुँच गये जहाँ से हमे cruise पर जाना था।!  

![day3](/assets/images/alaska/alaska_day4.jpg)

    हम सभी लोग एक साथ ही बैठे थे बातें करते और बाहर देखते जा रहे थे कुछ ही देर में captain ने बाहर दिखाई पड़ने वाले समुद्री जानवरों को दिखाते हुए हम सभी को उनके विषय में बताया हम लोगों ने Sea otter , fin whale, puffins , sea lion, common murre, Humpback whale ,देखे। Chiswell island देखते हुए आगे गये …।अब सभी को इंतज़ार था ग्लेशियर देखने का। हमारे लिए ये अद्भुत भौगोलिक सरंचना थी या ये भी कह सकते है अचंभित कर देने वाली प्रकृति क्यों कि हम भारत वासियों के अवचेतन मस्तिष्क में उत्तर में बर्फ से अच्छादित हिमालय है और दक्षिण में विशाल हिन्द महासागर।! दोनों को एक साथ एक ही जगह पर देखना हमारी कल्पना से परे था धीरे धीरे आगे बढ़ते हुए जब सामने विशाल Aialik ग्लेशियर दिखाई देने लगा तो एकदम से जैसे सांस ही रुक गई थी। हमारा जहाज़ धीरे धीरे आगे ग्लेशियर की तरफ़ ही बढ़ रहा था वहाँ जितने  भी लोग थे सभी टकटकी लगा कर सफ़ेद और आसमानी ग्लेशियर को दूरबीन से देख रहे थे या फोटो ले रहे थे वहाँ पर हमारा जहाज़ लगभग 20 min रुका जिस से सभी लोग उसको ठीक से देख सके और फोटो भी  ले सके। 
    दूसरी तरफ़ एक और ग्लेशियर था जिसमें एक बहुत तेज झरना बह रहा था सभी ने उसका भी आनंद लिया
        तत्पश्चात् हमारा जहाज़ जहां से गया था वहीं वापस ले आया लौटने समय जहाज की गति काफ़ी ज़्यादा थी इसलिये वापस आने में  बहुत समय नहीं लगा। 
            हम लोग भी अपनी कार से अपने गंतव्य ,जहां हमे रात में रुकना था ,वसीला के रास्ते पर चल दिये काफ़ी देर का रास्ता था पर शाम को अच्छी धूप खिली हुई थी इस लिये जो रास्ता सुबह बदली में देखा था वो ज़्यादा अच्छा और भिन्न लग रहा था  
    सभी लोग रास्ते का आनंद लेते बातें करते वापस घर पहुँच गये!!


## 5th August 


![day4](/assets/images/alaska/alaska_day5.jpg)


         wasila में जहाँ रुके थे वही घर के पीछे छोटी सी नदी बह रही थी वहाँ Kayak रखी थीं उनको चलाने का बहुत मन था आज सुबह ही उदयन ने वो इच्छा भी पूरी कर दी हमने Kayaking भी कर ली बड़ा अच्छा लगा । उसके बाद सभी ने किया और मस्ती की 
Denali mountain USA ka largest mountain hai हम लोग 11 बजे wasila से Denali जाने के लिए निकले । इधर का दृश्य Anchorage से बिलकुल विपरीत है पहाड़ ख़त्म हो गए  सड़क के दोनों तरफ़ पेड़ ही पेड़ नज़र आ थे।! कुछ दूर चलने के बाद  रास्ते से ही Denali कही कही दिखाई दे रहा है Talkeetna एक छोटा सा शहर जहॉं Talkeetna river है  उसमे यही पर दो और  नदियाँ और मिलती हैं इसे त्रिवेणी भी कहा जा सकता है यहाँ नदी किनारे से Denali और बाक़ी कई पर्वत चोटियों को बहुत साफ़ देखा जा सकता था। ये भी मौसम के कारण ही संभव हो पाया था अगर बदली हो गई होती जो यहाँ कभी भी हो सकता है तो कुछ भी नहीं देख पाते।! यहीं पर लंच किया और Denali जाने के लिए निकल लिये यहाँ से अभी एक घंटे की रास्ता बाक़ी है ।! रास्ता दर्शनीय था सड़क के किनारे दोनों तरफ़ पेड़ और सामने Denali बीच बीच में दिख रहा था।!
           Mt MCkinley Princess में हम लोग समयनुसार ही पहुँच गये थे। ये बहुत ही बड़ा , बहुत पुराना किंतु बेहद सुंदर resort हैं 


    शाम के 8.30 बजे हैं ट्री पॉइंट से Denali का व्यू देखना था कुछ दूर की चढ़ाई चढ़ने पर tree point पर पहुँच गये वहाँ से पूरी पर्वत शृंखला बहुत साफ़ दिखाई पड़ रही थीं जाती हुई धूप के साथ बर्फ से आच्छादित पर्वतों का रंग सफ़ेद सिलेटी और फिर काला होता जा रहा था हल्की बारिश शुरू हो रही थी हम लोग भी वापस आ गये।

## 6th August 

![day3](/assets/images/alaska/alaska_day6.jpg)

    आज Denali national park घूमने का प्लान है सभी लोग समय से तैयार हो कर Denali जा रहे थे Mt Mckinley princess laoge से एक घंटे की drive थी मौसम ख़राब हो गया था बारिश लगातार हो रही थी हम लोग समय पर Denali  Bus depo पहुँच गये थे अपनी car park कर के बस पर बैठने चले गये थे पार्किंग और बस के tkt उदयन पहले ही ले चुके थे।!
        बस से आगे बढ़ते हुए  national park की भौगोलिक  संरचना पहले से बिलकुल अलग थी बहुत विस्तृत घाटी थी दूर तक फैले हुए पहाड़ पहले से एकदम अलग दृश्य था ऊँचाई पर होने के बाद भी यहाँ चीड़ के पेड़ नहीं थे spruce के पेड़ थे जो चीड़ से छोटे होते हैं उनके घने जंगल थे। 
         आगे बढ़ते हुए हम लोगों ने कई नदियाँ पार की जंगली जानवर जैसे moose , randier , bear , dall, ptarmigan bird  ground squirrel आदि देखे। वीड फायर के जंगली फूल पूरे अलास्का में जगह जगह देखने को मिल रहे थे  यहां कुछ ज़्यादा ही फैले हुए थे गुलाबी रंग के छोटे छोटे हज़ारों के संख्या में ये फूल दृश्य को अत्यधिक रमणीय बना रहे थे! बस बीच बीच में रुकती चल रही थी हम लोग एक नदी के पास तक सीढ़ियों से उतर कर गये थे बहुत चौड़ी नदी थी। उसके बाद भी उदयन राजुल का मन था कि कहीं और चला जाये पर बस छोड़ देने पर दूसरी बस में छः लोगों को एक साथ सीट मिलना आसान नहीं था इस लिए हम लोग उसी बस से वापस आ गये


## 7th August 




    आज फिर से denali national park जा कर hiking का सभी का मन था पर सुबह से बारिश हो रही थी बच्चोंके साथ tracking नहीं की जा सकती 11 बजे lodge छोड़ना था इस लिए सब लोग तैयार हो कर वसीला के लिए निकले। काफ़ी लंबा रास्ता था बारिश होने के कारण कार की स्पीड भी कम ही थी वसीला पहुँचने से पहले ही रास्ते में मूस और उसके बच्चे को सड़क पर घूमते हुए देखा वसीला में Air bnb मिलने में अभी समय था इसलिए हम लोगों ने Anchorage जाने का प्रोग्राम बनाया वहाँ पहुँचते पहुँचते मौसम कुछ अच्छा हो गया था बारिश बंद होने लगी थी पास ही में Thunder  Water Fall था जिसके लिये लगभग 1.50मील चढ़ कर जाना था सभी लोग fall देखने की उत्सुकता लिए हुए चल दिये। ये बहुत सुंदर और तेजी से आते हुए पानी का fall था ऊपर से देखने के बाद हम सभी नीची उस स्थान तक भी गये जहां fall नदी में मिल रहा था घने जंगल और बारिश के बाद भीगा भीगा रास्ता सभी को बहुत अच्छा लग रहा था चढ़ने उतरने में किसी को भी परेशानी नहीं हुई। उसके बाद lunch किया और घर पहुँच गये। कुल मिला कर ये भी अच्छा दिन रहा।


## 8 August 24



    सुबह से ही बारिश हो रही थी Matanushka Glessior hellicopter se जाने का तय था पर राइड ही cancel हो गई थी हम लोग दिन भर घर पर रहे सबने ताश खेले और PSपिक्चर के दोनों भाग देखे सबने सारा दिन इंजॉय किया बाहर ना जा पाने का कोई अफ़सोस नहीं था सबके साथ एक अच्छा दिन था।



## 9 August
![day8](/assets/images/alaska/alaska_day8.jpg)


    आज अलास्का में अंतिम दिन है। आज का कोई प्रोग्राम नहीं था पर कल कही नहीं जा पाये थे इसलिए उदयन राजुल ने एक बार फिर Matanushka जाने का तय किया है नियत समय पर सारा सामान कार में रख कर हम लोग निकल लिये हैं रास्ते में बारिश कम है पर बादल है रास्ता पहाड़ ,नदियों ,जंगल और झील ( Bonney lake and long lake) से युक्त है  पहुँचने के कुछ ही mileपहले ही glacier दूर से ही दिखाई देने लगा है।! बदली अभी भी है पर हम सभी आशावान हैं कि अभी धूप खिलेगी और हम लोग सब कुछ देख सकेंगे हम लोग 11 बजे से कुछ पहले ही Matanushka पहुँच गये वहाँ जाने के दो रास्ते थे एक प्राइवेट पुल से जाने का जिसकी हर व्यक्ति के हिसाब से फ़ीस पड़तीथी और एक गाइड भी जो  ग्लेशियर तक ले जाता था दूसरा सामान्य और लंबा रास्ता था उससे जाने पर ग्लेशियर जाने में काफ़ी समय भी लगता उदयन राजुल ने पहला वाला रास्ता ही चुना और हम लोग जल्दी ही ग्लेशियर के पास पहुँच गये। वहाँ हमे गाइड मिल गया सभी को हेलमेट मिल गई थी पहनने के लिए साथ ही       Crampons और छड़ी भी जिस से हम लोग बर्फ पर आसानी से चल सकें । ग्लेशियर से बहने वाली  चौड़ी नदी पर एक temporary पुल बना था जिसने रेलिंग नहीं थी सब लोग आराम से उसे पार कर के ग्लेशियर पर पहुँच गये Matanushka ग्लेशियर लगभग 25 मील लंबा है। अलास्का  में लगभग एक लाख ग्लेशियर हैं। जो लगभग 700 sq  मील का area घेरे हुए है सामने हज़ारों साल पुरानी बर्फ के पहाड़ दिख रहे थे चारों तरफ़ बर्फ ही बर्फ। ये अगस्त का महीना है जबकी बर्फ काफ़ी पिघल जाती है यदि फ़रवरी मार्च में आते तो शायद नज़ारा कुछ और ही होता। उस पर चढ़ना थोड़ा कठिन था बीच बीच में बर्फ के पहाड़ों में कटाव था जो थोड़ा गहरा था पर हम लोग कुशल गाइड के मार्गदर्शन में आराम से आगे बढ़ पा रहे थे युवान छोटा है थोड़ा डर रहा था शुरू में पर कुछ ही दूर चलने के बाद उसका डर ख़त्म हो गया और वो भी आराम से चल रहा था जितना आगे बढ़ रहे थे बर्फ उतनी ही बढ़ती जा रही थी जिसे देख कर डर लग रहा था कि इसपर हम कैसे चढ़ पायेंगे और अगर किसी तरह चढ़ भी सके तो उतरना दुष्कर होगा  …. पर हमारा डर निरर्थक था गाइड ने हममें से किसी को भी आगे जाने से मना कर दिया और हम लोग धीरे धीरे घूमते हुए वापस आ गये इस समय तक धूप काफ़ी अच्छी आ गई थी उसने चमकते हुए बर्फीले ग्लेशियर को देखना बहुत रमणीय था 

    1.30 बज चुका था शाम को 7.30 पर हम लोगो की Seattle की flight थी Matanushka से लगभग 2.30-3घंटे कार से जाना था इसलिए सभी लोग कार में बैठ कर चल दिये मौसम साथ दे रहा था इसलिए उदयन को कार चलाने में कोई मुश्किल नहीं हो रही थी सिवाय इसके कि वो भी बहुत थक गया था पिछले आठ दिनों में 1500 मील से ज़्यादा वो कार चला चुका था ….. समय से पहले ही हम लोग airport पहुँच गये थे वहाँ जा कर कार जो किराये पर ली थी वापस की और airport पहुँच गये सब औपचारिकताएँ पूरी कर के हम सभी ने आराम से बैठ कर कुछ खाया पिया और अपनी अलास्का की अद्भुत और अकल्पनीय यात्रा पूरी कर के अपने घर Seattle वापस आ गये।!